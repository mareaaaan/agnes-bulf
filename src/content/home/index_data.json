{
  "sections": [
    {
      "type": "home_intro",
      "image": {
        "src": "portrait.jpg",
        "alt": "Portret cu Agnes"
      },
      "text": [
        "Bine ai venit, dragă cititorule!",
        "Mă numesc Agnes Maria Priseceanu. Sunt, mai întâi de toate, om, femeie și mamă care trăiește conștient și prezent. Relațiile sunt sursa vieții noastre, sursa atașamentului nostru și reprezintă fundamentul iubirii, fericirii și evoluției. M-am născut dintr-o relație și m-am dezvoltat construind relații cu oamenii din jurul meu, cu sinele, cu lumea și cu divinitatea. Am crescut și am învățat enorm în aceste relații, iar astăzi dau mai departe din toate aceste daruri.",
        "Sunt un psihoterapeut care crede în puterea conștientizării, a vindecării și a evoluției personale dată prin naștere. Cred că venim echipați cu tot ce avem nevoie pentru a obține o viață armonioasă, iar contextele de viață sunt oportunități excelente de atingere apotențialului personal. Sunt, fiică, nepoată, soră, parteneră, mamă și prietenă; sunt binecuvântată cu toate aceste roluri și recunoscătoare pentru fiecare în parte."
      ]
    },
    {
      "type": "card",
      "text": [
        "Sunt psiholog și psihoterapeut. M-am format profesional ca psiholog clinician absolvind Facultatea de Psihologie și Științele Educației, Universitatea București și Masterul cu specializarea Psihologie Clinică, evaluare și intervenție. Ca psihoterapeut de cuplu și familie, m-am format absolvind programul de formare complementară în psihoterapia familiei organizat de Asociația Multiculturală de Psihologie și Psihoterapie."
      ]
    },
    {
      "type": "text_image",
      "image": {
        "src": "handwork.jpg",
        "alt": "Agnes lucrand la ceva manual"
      },
      "text": [
        "În paralel, sunt profesor de psihologie generală, gazdă a unui club de carte, Conectare prin cărți, și organizator al atelierelor de dezvoltare personală.",
        "Pe lângă acestea, iubesc să fiu cu mine, să trăiesc conștient, ordonat și aerisit, dar mai ales, iubesc să creez. De-a lungul timpului am născocit diferite obiecte de decor, genți din hârtie și alte obiecte decorate manual. Într-o zi de martie din anul 2021, am primit în dar o lumânare parfumată care a fost ca un semn divin că mai pot oferi oamenilor o sursă de lumină și căldură . Și astfel, a luat naștere Tender Melt, un mic business local care are misiunea de a transmite oamenilor prin parfumul lumânărilor că bunătatea și generozitatea sunt valori prețioase la îndemâna oricui."
      ]
    },
    {
      "type": "card",
      "text": [
        "Cred că toți avem dreptul la vindecare și evoluție prin cunoaștere, relații, conectare autentică și prezență conștientă</strong>. Mi-am ales meseria din nevoia de a-mi cunoaște sinele, de a mă înțelege și de a trăi în adevăr și am reușit să devin, la nivel personal și profesional, omul cald, blând, empatic, prezent și pregătit de care am avut mare nevoie în perioadele dificile din viață."
      ]
    },
    {
      "type": "text-image",
      "image": {
        "src": "professional.jpg",
        "alt": "Agnes scriind intr-o carte"
      },
      "text": [
        "Vreau să fiu acea voce care reamintește permanent oamenilor de forța magică a iubirii, a curajului, a vulnerabilității și a puterii interioare plantate în mod divin în interiorul fiecăruia la naștere.",
        "Sunt aici pentru a te ajuta să înveți să primești viața cu tot ce are ea de oferit într-o manieră conștientă și blândă: să poți sta cu emoțiile tale, așa cum ele apar, să poți accepta și integra schimbările și pierderile dificile din viața ta, să mângâi copilul interior și să îți găsești puterea creatoare cu care ai venit deja pe lume."
      ]
    },
    {
      "type": "video",
      "videos": [
        "https://www.youtube.com/embed/Nli1-gAFiCc?si=UgC4SGGaiIqe3hPc",
        "https://www.youtube.com/embed/VuAejEjAyxM?si=fJur3MUGc7tmTO6F"
      ]
    },
    {
      "type": "feedback"
    },
    {
      "type": "card",
      "text": [
        "Bine ai venit în casa mea virtuală!",
        "Dă-ți voie să uiți cine ai învățat că ești și să te cunoști așa cum ai fost dintotdeauna.",
        "Primește viața cu tot ce are ea de oferit.",
        "Ascultă-ți nevoile și folosește-te de autocompasiune."
      ]
    }
  ]
}
