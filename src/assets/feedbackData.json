[
  {
    "id": 1,
    "title": "Pregătire",
    "text": "Dacă ar trebui să aleg, din toată lumea pe care o cunosc, o persoană organizată și dedicată, cu siguranță te-aș alege pe tine de un milion de ori. Cred că a fost semnul meu de la Dumnezeu să nu mă las de bacul la psihologie în momentul în care voiam să renunț și am găsit anunțul tău. Chiar dacă am venit puțin mai târziu decât ceilalți, m-ai primit cu brațele deschise și chiar mi-ai explicat lecțiile făcute anterior. M-a surprins căldura cu care ne întâmpinai în fiecare dimineață. Știam că și tu ești obosită ca și noi, poate uneori și mai mult pentru că lucrai pentru toți, nu doar pentru tine. Mi-aș fi dorit să întâlnesc și la școală profesori ca tine, pentru că se vede că ne explicai cu atâta dragoste, ai idei noi, răbdare și ne-ai fost apropiată. M-a speriat puțin gândul de pregatire online la început, dar după prima ședință am zis că oricât de greu o să fie, eu n-o să mă las. Mi-ai dat încredere, chiar dacă sinceră să fiu, am plâns de câteva ori crezând că n-o să se lipească niciodată de mine psihologia. Îți vedeam însă sclipirea din ochi și zâmbetul și îmi ziceam, “Hai că mai pot”. Acum ajunsă înainte de bac cu o săptămână, nu pot să zic că a fost chiar ușor, dar am lucrat cu drag datorită ție, metodelor tale geniale și materialelor cu o abordare mai mult decât minunată. Sunt sigură că tu ai fost un factor important pentru motivația mea, pentru că renunțasem la o pregătire la psihologie înainte să te întâlnesc, din cauza profesorului. O să-mi fie dor de diminețile de sâmbătă în care mă trezeam obosită, dar cu atâta nerăbdare să mai lucrez sau să învăț ceva. Nu puteam să-mi iau ochii de la ecran, indiferent că lucram 2 sau 4 ore, pentru că mă captiva totul. Ești atât de blândă și calmă și îmi ești atât de dragă, Agnes. Simt că sunt norocoasă că te-am întâlnit. Puțin spus norocoasă! O să-mi aduc aminte cu plăcere de toate lunile pline de muncă, dar și de amintiri! ❤️"
  },
  {
    "id": 2,
    "title": "Pregătire",
    "text": "Minunat. Am văzut și am simțit cum la fiecare ora erai cu adevărat implicată în ceea ce faci. Se vede clar că îți place să faci asta. Mi-au plăcut materialele pe care le-am avut la dispoziție, mi s-a părut ușor de lucrat cu ele, mi-a plăcut modul de lucru, mi s-a parut foarte eficient. Chiar dacă uneori mă simt copleșită de cantitatea mare de informații pe care trebuie să o rețin, mă simt pregătită pentru examenul ce va urma. De asemenea, am adorat enorm faptul că ne-ai validat într-un mod sau altul emoțiile (nu mulți profesori fac asta). Pe scurt, totul a fost așa cum ar fi trebuit sa fie: minunat. Tu ești minunată! P.S.: de când fac meditații la psiho, am ajuns la o concluzie: când o să fiu mare vreau să fiu ca Agnes 🦋"
  },
  {
    "id": 3,
    "title": "Psihoterapie",
    "text": "Mă gândesc numai la cum am venit acum un an la tine și la cum sunt acum. Nu pot să exprim în cuvinte starea în care eram atunci și cum m-ai ajutat să ies din ea, ai fost mâna de ajutor de care aveam nevoie. De la o persoană care nu-și punea limite, accepta foarte multe, îndura comportamente urate și nu-și expunea părerile de teama să nu supere sau să plece oamenii din viața mea, am ajuns să fac toate astea și să-mi dau seama că se simt atât de bine. Sincer, față de anul trecut mă simt mai definită ca persoană să zic așa, mai importantă pentru mine și mai puternică. Îți mulțumesc mult pentru tot sprijinul pe care mi-l oferi, chiar simt o legătură strânsă cu tine și mă bucur că te am în viața mea."
  },
  {
    "id": 4,
    "title": "Pregătire",
    "text": "Dacă ar fi să rezum totul la un singur cuvânt, acela ar fi \"minunat\". In 2022, această experiență a fost deja trecută pe lista pe care o fac anual cu lucruri frumoase care s-au întâmplat în ultimele 365 de zile trecut și va fi la fel și pentru anul acesta. Am ajuns să mă simt foarte confortabil la pregătiri, datorită felului în care ne-ai apropiat de materie, de ideea de a învăța, dar foarte important, de cei de lângă noi, prin jocuri cu întrebări, prin mesaje scrise pe hârtii, prin jocul cu palmele din ultimele săptămâni. Pentru mine, acestea sunt momente prețioase. Cât despre predarea în sine, mi-e greu să pun în cuvinte cu cât drag am învățat la psihologie în acest an școlar. Ai reușit să mă faci să ador disciplina aceasta și, dacă înainte aveam vreun dubiu legat de cariera în psihologie, acum el nu mai există. Am apreciat enorm răspunsurile sincere și calde pe care ni le-ai oferit atunci când am mai avut întrebări despre cariera de psiholog. Calmul, răbdarea, organizarea, creativitatea și spontaneitatea sunt numai câteva dintre calitățile pe care le ai ca dascăl, iar ele sunt atât, dar atât de importante în colaborarea cu elevii. Suntem obișnuiți la liceu și la alte pregătiri ca totul să fie strict, ca noi să stăm \"smirnă\", iar orele de curs să decurgă monoton. Prin metodele pe care le-ai aplicat (tehnica pomodoro, jocuri de concentrare înainte de sesiunile de învățat, întrebări precum \"cum v-a fost ziua/săptămâna?\" înainte de începerea pregătirii și chiar lumânări sau bețișoare parfumate) ai destins mereu atmosfera, iar studiul nu a fost sub nicio formă o corvoadă, ci a venit natural. Am învățat de plăcere. Nu am să uit cât de bine m-am simțit venind acasă după pregatiri, tot timpul am venit încărcată de energie pozitivă și avand o dispoziție (afectiva😆) bună. Îți mulțumesc pentru tot! Ești o inspirație!❤️😭"
  },
  {
    "id": 5,
    "title": "Pregătire",
    "text": "Mereu mi-ai dat senzația că indiferent dacă greșesc sau dacă fac corect un exercițiu, tot mă descurc, tot mă pricep, pentru că valoarea fiecăruia nu e dată de greșeli sau de reușite…ai valoare doar pentru că ești. Și îți mulțumesc nu doar pentru pregătire, ci și pt cuvintele frumoase, încurajări, sfaturi și modalitatea caldă de abordare. Simt ca m-am dezvoltat personal și cu ajutorul tău în acești ani. :)"
  },
  {
    "id": 6,
    "title": "Psihoterapie",
    "text": "Ești un om minunat și te îmbrățișez cu drag. Nu știu de ce, dar acum când scriu mesajul ăsta mi-au dat câteva lacrimi că mi-am adus aminte de tine, de cât de mult m-ai ajutat când nimeni nu a reușit."
  },
  {
    "id": 7,
    "title": "Psihoterapie",
    "text": "Ești un om minunat și un model pentru toți oamenii cu care iei contact. Te apreciez foarte mult pentru toată dedicarea și profesionalismul de care dai dovadă, dar și pentru calmitatea și liniștea pe care o emani."
  },
  {
    "id": 8,
    "title": "Psihoterapie",
    "text": "Agnes, vreau să-ți împărtășesc că terapia de azi a fost… ca o trezire. Cred că aveam atâta nevoie de sfaturile tale. Toată ziua a fost înconjurată de o aură magică. Îți mulțumesc din suflet."
  },
  {
    "id": 9,
    "title": "Bookclub",
    "text": "Îți mulțumesc pentru călătoria pe care am urmat-o împreună în ultimii 2 ani. Sunt foarte recunoscătoare pentru relația noastră și pentru că în cadrul Book club-ului tău mi-am găsit „vocea”."
  },
  {
    "id": 10,
    "title": "Bookclub",
    "text": "Acesta este mai mult decât un club de carte, este vorba despre o conectare profundă, așa cum sugerează și numele. Iar conectarea chiar este o stare, o emoție ce se atinge tot mai greu. Așa că vă felicit și vă admir, fetelor! Fiecare dintre voi m-a inspirat și mă bucur mult că v-am cunoscut aici."
  },
  {
    "id": 11,
    "title": "Pregătire",
    "text": "Bună, Agnes! Pregătirile noastre pentru bacalaureat și admitere au fost absolut minunate. Am învățat foarte multe despre mine și despre viață în general. Am învățat că există și profesori răbdători, care se dedică cu mult drag, care știu că notele nu contează. Modul în care ai “adunat” și structurat materialele mi-a fost de foarte mare ajutor. Pentru mine ai fost și ești mai mult decât o profesoară/un ghid. 🤍"
  },
  {
    "id": 12,
    "title": "Workshop",
    "text": "A fost o experiență M I N U N A T Ă 🌟 Mi-a plăcut toată structura evenimentului, deci nu pot alege un singur moment. Informațiile terapeutice oferite de către Agnes au fost minunate și meditația a fost foarte relaxantă. A fost totul superb."
  },
  {
    "id": 13,
    "title": "Workshop",
    "text": "Din punctul meu de vedere totul a fost la superlativ. Vocea angelică a lui Agnes a fost tot ce am avut nevoie pentru a intra cu ușurință într-o stare de meditație. Activitatea cea mai interesantă din partea de psihologie a workshopului a fost cea cu cardurile metaforice. Mai lucrasem cu ele și știam despre ce este vorba, dar este întotdeauna minunat să redescopăr cât de șocante sunt răspunsurile pe care le primim cu ajutorul lor."
  },
  {
    "id": 14,
    "title": "Pregătire",
    "text": "Mi-a plăcut extrem de mult experiența pregătirilor online cu Agnes, deoarece este o persoană caldă și își pune suflet în fiecare ședință de pregătire ca să înțelegem cât mai multe lucruri esențiale pentru examenul de care o să avem parte peste o lună. Mulțumesc, Agnes, pentru tot."
  },
  {
    "id": 15,
    "title": "Pregătire",
    "text": "Prima oară când am venit am avut sincer puține emoții. Nu știam cum să mă adresez, ce să zic. După câteva ședințe așteptam entuziasmată să vină următoarea ședință . Veneam pentru a învăța ce mi-am propus, dar și pentru a mă descărca. Mai pe scurt, lucrul cu tine a fost intens, plăcut, extrem de folositor. Îți mulțumesc din suflet pentru asta😊"
  },
  {
    "id": 16,
    "title": "Pregătire",
    "text": "Mi-au plăcut deschiderea și comunicarea pe care le-ai utilizat întotdeauna în interacțiunile noastre. Calmitatea ta a trecut de ecran și a atins persoana ce stă în alt colț al țării și te ascultă. Ai reușit să ne ghidezi și susții de la depărtare și îți mulțumesc cu drag! PS: Am urmărit podcastul în colaborare cu Cristian Stan. Ai demonstrat și aici aceleași calități care te fac o persoană potrivită pentru cariera aleasă. Îmbrățișări!"
  },
  {
    "id": 17,
    "title": "Pregătire",
    "text": "A fost foarte frumos, îmi plăcea foarte mult să merg la pregătiri (când făceam fizic) și mi-a părut tare rău atunci când s-a schimbat admiterea și ne-am oprit. Ulterior am început în online și în continuare am o experiență foarte plăcută. Ne-ai oferit tot tacamul (materiale, explicații, răspunsuri când aveam nevoie de ceva în plus, discuții motivaționale sau pur și simplu o vorbă bună când nu ne simțeam bine). Recomand cu încredere mai departe și mă bucur ca am putut lucra împreună❤️ Ești o persoană bună și blândă, ar fi bine sa mai fie și alți profesori cu viziunea și talentul tău."
  },
  {
    "id": 18,
    "title": "Pregătire",
    "text": "A fost și încă este o experiență minunată, fără Agnes nu aș fi ajuns aici. În general nu sunt o persoană prea motivată, iar ea a reușit să îmi dea o mână de ajutor, stimulându-mă spre exersare și învățare. Nu am cuvinte să-i mulțumesc pentru ajutorul acordat într-un an și jumătate."
  },
  {
    "id": 19,
    "title": "Pregătire",
    "text": "A fost foarte plăcut, mi-a părut foarte interesantă abordarea prin practică multă, așa am reușit să-mi fixez multe cunoștințe, bineînțeles, + modul de explicare a lecțiilor înainte de lucrul propriu-zis, mai ales pentru că aveam o panică pentru că nu înțelesesem mai deloc de la școală. Pentru că sunt o fire destul de anxioasă, de obicei, vreau să spun că de fiecare dată am venit cu multă încântare, deoarece îmi plăceau enorm pregătirile și nu mai simțeam deloc acel sentiment de anxietate pe durata ședințelor, iar la final plecam și mai entuziasmată să lucrez și să încerc să perfecționez lucrurile greșite, de exemplu, la un test. Desigur, mi-au plăcut tare mult și joculețele de relaxare și recăpătare a atenției, erau tare simpatice și distractive. Per total, toată experiența aceasta m-a umplut de pozitivitate și de ambiție."
  },
  {
    "id": 20,
    "title": "Pregătire",
    "text": "Simt ca am avut o colaborare frumoasă, armonioasă. Pot spune ca a fost un lucru minunat faptul că te-am avut alături în această perioadă, învățând o multitudine de lucruri frumoase. A fost un an dificil, cu multe obstacole, dar pozitivitatea și energia ta bună m-au făcut dornic să continui. Apreciez enorm efortul pe care l-ai depus ca procesul de învățare să fie unul autentic, cât mai clar. Ești un adevărat exemplu pentru toți profesorii din lume datorită pasiunii și devotamentului de care dai dovadă oră de oră. Îți mulțumesc din suflet pentru tot timpul și răbdarea acordată🤗"
  },
  {
    "id": 21,
    "title": "Pregătire",
    "text": "Pentru mine, să lucrăm împreună a fost o sursă de inspirație constantă. Țin minte prima ședință, când am terminat-o, i-am dat prietenei mele 10 vocale să-i povestesc ce entuziasmată eram. Mi-am dat seama că  pe tot parcursul acestor meditații nu mi-a fost frică nici măcar o dată. Nu mi-a fost frică să greșesc, să întreb, să spun când nu mă simt prea bine. Mereu am primit suport și susținere atât de la tine cât și de la grupă. Îți mulțumesc că m-ai făcut să îndrăgesc și mai mult această profesie, și că ne-ai acordat libertatea de a fi noi înșine mereu. Pe partea de învățare, am rămas la fel de mulțumită. Îmi plăcea foarte mult stilul de învățare, materialele, mini joculețele pe care le făceam. Modul de explicare și de repetare, sfaturile pentru a învăța mai eficient, au făcut diferența. Mereu ai fost prezentă, implicată, să fii sigură că toată lumea a înțeles. O să-mi fie dor de tine, de cabinet, de testele la final de lună, de pauza de pe acoperiș, de mirosul bețișoarelor parfumate din cabinet, de conversațiile de grup. A fost unic."
  },
  {
    "id": 22,
    "title": "Pregătire",
    "text": "Mi-a plăcut foarte mult. Am învățat mult, dar niciodată nu am simțit acea presiune specifică învățatului de la școală, a fost totul foarte dinamic și distractiv. La toate pregătirile m-am simțit exact ca într-o familie, faptul că toți am fost ghidați de un interes comun ne-a făcut sa ne ajutăm unul pe celălalt. De asemenea, toată treaba cu maratonul de 21 de zile mi s-a părut o metodă excelentă de a învața, primind mereu ajutor atât din partea ta, cât și din partea colegilor. Pregătirile cu tine sunt dovada faptului că se poate învăța și fără presiune, fără frustrare, ci doar din pură pasiune. Mă înclin! 💯"
  },
  {
    "id": 23,
    "title": "Psihoterapie",
    "text": "Cele mai relevante puncte forte pe care le-am identificat în Agnes ca terapeut sunt: abilitatea ei de a asculta, de a valida sentimentele mele, de a spune mereu ce trebuie, de a mă face să mă simt ok oricum aș fi. Am avut multe momente în care parcă mi-era rușine să spun ce gândesc, să spun ce scenarii am în gând, însă după fiecare ședință cu Agnes, m-am simțit ok. Am simțit că sunt om și că nu e nimic greșit cu ceea ce simt sau gândesc. M-am simțit mult mai liniștită, tocmai datorită faptului ca am fost ascultată și ca mi au fost sentimentele validate."
  },
  {
    "id": 24,
    "title": "Psihoterapie",
    "text": "Pentru mine, punctele forte pe care le observ în Agnes terapeutul sunt ascultarea activa, blândețea cu care vorbești, caldura transmisă, implicarea pe care o oferi, ideile, soluțiile și tipsurile care ajuta foarte mult în dezvoltarea omului. Acestea îmi vin acum în minte și vreau sa menționez ca le apreciez enorm și infinit. Esti un terapeut minunat!!"
  },
  {
    "id": 25,
    "title": "Psihoterapie",
    "text": "Procesul terapeutic cu tine, Agnes, s-a resimtit și se resimte dezvoltator și împlinitor. M-am expus mult fricilor și mă expun în continuare. Am învățat să fac lucrurile chiar dacă resimt frică și am descoperit ca sunt capabilă de lucruri frumoase, împlinite, chiar minunate. Am descoperit o latură a mea mai iubitoare, mai curajoasă și simt că m-am mai regăsit. Mă iubesc și mă accept mai mult și se simte minunat. Sunt infinit recunoscătoare pentru acest proces terapeutic! Esti un indrumator divin 💙🙏🏼💫"
  },
  {
    "id": 26,
    "title": "Psihoterapie",
    "text": "Cele mai utile aspecte ale terapiei au fost ascultarea, întrebările care mi-au fost puse, direct la țintă, ideea de a te conecta cu tine și cu emoțiile, sugestiile pe care le-am primit… de a găsi alternative în unele situații, de a-mi pune unele întrebări care să-mi schimbe perspectiva."
  },
  {
    "id": 27,
    "title": "Psihoterapie",
    "text": "Experiența online avută cu Agnes a fost una extrem de liniștitoare. De mult ori mi-a fost rușine să spun cu voce tare unele situații și unele gânduri. M-am simțit greșită, am simțit că-s singura care poate avea gânduri asemenea celor pe care le aveam.. mi-era efectiv rușine să le dau glas. Aveam impresia că voi fi judecată.. însă am avut o totală încredere și de fiecare dată, după ce am zis ce doream, m-am simțit înțeleasă. Nu mai părea atât de greșit ce simțeam. Mi se readucea aminte ca sunt om și că nu sunt singura care poate se simțea așa."
  },
  {
    "id": 28,
    "title": "Psihoterapie",
    "text": "M-a ajutat foarte mult să depășesc situații dificile din viața noastră ca familie, să ne cunoaștem mai bine și să vindecăm răni ale trecutului. Privim cu mai multă speranță și încredere către viitor. Știu că orice ar fi, am pe cineva aproape căruia să-i împărtășesc cele mai intime gânduri, care să mă asculte cu răbdare și compasiune, doar cu gândul de a-mi da o mână de ajutor, nu de a mă judeca. ❤️"
  },
  {
    "id": 29,
    "title": "Psihoterapie",
    "text": "Atmosferă plăcută, mirosuri de parfum (niciodată la fel). Simți că nu ești judecat deloc. Nu ești întrerupt, poți pune câte întrebări vrei. Multe \"aha moments\". O cameră a oglinzilor sufletului, care te fac să simți dincolo de ce îți spune creierul că ai trăit."
  },
  {
    "id": 30,
    "title": "Psihoterapie",
    "text": "Am fost primită cu căldură și deschidere din primul moment; Agnes este o persoană caldă, o simt aproape, mă face să mă simt în siguranță și îmi oferă toate resursele pentru a mă descoperii și a găsi solutii în rezolvarea situațiilor incomode din viața mea."
  },
  {
    "id": 31,
    "title": "Psihoterapie",
    "text": "O experiență terapeutică profundă și susținătoare, care m-a făcut să mă simt ascultată, înțeleasă și încurajată să prind curaj și să evoluez. Terapeuta mea m-a ajutat să mă iubesc și să-mi observ propria valoare. Sunt profund recunoscătoare! 🌸💫"
  }
]
